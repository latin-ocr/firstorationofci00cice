20 u. 'runnu CICERONIS

‘tu non solum ad negligendas leges et quaestiones, verum
etiam ad evertendas perfringendasque valuisti. Superiora
illa, quamquam ferenda non fuerunt, tamen ut potui,
tuli: nunc vero me totam esse in maftu propter unum te,
quidquid increpuerit Catilinam timeri, nullum videri
contra me consilium iniri posse, quod a tuo scelere ab·
horreat, “non est ferendum. Quamobrem discede atque
hunc mihi timorem eripe, si est verus, '‘ne opprimar, sin
salsus, ut tandem aliquando timere desinam)

VIII.——19. Haec si tecum, ut dixi, patria loquatur,
nonne ¹impetrare debeat, etiam si vim adhibere non pos-
sit? ²Quid? Quod tu te ipse ⁸in custodiam dedisti? Quod
vitandae suspicionis causa ⁴apud M'. Lepidum te habitare
velle dixisti? Α quo non receptus etiam ad me venire
ausus es, atque ut domi meae te adservarem rogasti·
Cum a me quoque id responsum tulisses, me nullo modo
posse ⁵isdem parietibus tuto esse tecum, qui magno in
periculo essem quod isdem moenibus contineremur, ad
⁸Q. Metellum praetorem venisti: a quo repudiatus ad
sodalem tuum, ''virum optimum, M. Metellum demigrasti,
quem tu ⁸videlicet et ad custodiendum diligentissimum et
ad suspicandum sagacissimum et ”ad vindicandum fortis-
simum fore putasti. Sed quam longe videtur a carcere
atque vinculis abesse debere, ¹⁰qui se ipse jam dignum
custodia judicarit? ⁸ 20. ¹Quae cum ita sint, dubitas, si
²emori aequo animo non potes, abire in aliquas terras et
vitam istam, multis suppliciis justis debitisque ereptam,
fugae solitudinique mandare? ³Refer, inquis, ad sena-
tum; id enirn postulas, et‚·si hic ordo 4sibi placere decre-
verit te ire in exilium, obtemperaturum te esse dicis.
Non referam, id quod ⁵abhorret a meis moribus, et tamen
faciam ut intelligas, quid hi de te sentiant. Egredere ex
urbe, Catilina, libera rem publicam metu, in exilium, ⁶si
hunc vocem exspectas, proficiscere. Quid est, Catilina?

